Firenze, 15 febbraio 2026

![[it-palloncino-rosso-pennywise.png]]

Non è sicuramente facile parlare e scrivere in maniera acritica di uno strumento che si utilizza, specie quando questo utilizzo va oltre il quotidiano e diventa parte attiva della tua giornata lavorativa e privata.

Credo altresì fare una riflessione, ogni tanto, di cosa si stia facendo e come sia necessaria, specialmente in ambito professionale. Questa nel tempo, direi nei mesi, mi ha portato a concretizzare un pensiero che direi essere nato quasi come un'epifania, in un momento completamente estraneo e lontano al contesto a cui era destinato.

Il pensiero è semplice, diretto, un po' pop e sicuramente molto nerd ma credo che riassuma in poche parole una moltitudine di dubbi e paure che accompagnano lo strumento tecnologico per antonomasia del momento: le **IA** declinate principalmente nelle sue forme più accessibili ai più come chatbot, LLM, agenti, ecc.

> ***Le IA sono il palloncino rosso di Pennywise.***

Senza entrare troppo nel racconto di Stephen King, credo che quel palloncino rappresenti in maniera vivida e semplice quello che sono i moderni sistemi di Intelligenza Artificiale, soprattutto nella loro forma più diretta e accessibili, ovvero i chatbot basati su LLM (Large Language Model) specialmente quando sono utilizzati e applicati in ambiti specifici legati all'IT come progettazione e amministrazione sistemi (SysOps e SysAdmins) o progettazione e sviluppo software (DevOps).

Ci troviamo davanti uno strumento versatile, potente e fulmineo nel fornirci risposte; sempre più largamente utilizzato oltre che, quasi compulsivamente, interrogato per fornirci anche le risposte che già conosciamo ma delle quali desideriamo ottenere conferma e validazione.

#IA #IntelligenzaArtificiale #IT